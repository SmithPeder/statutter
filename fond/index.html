---
layout: fond
---
<h1 id="definisjoner">Definisjoner</h1>
<h2 id="alminnelig-flertall">Alminnelig flertall</h2>
<p>Kandidat til valg eller forslag som ligger til grunn har flere stemmer enn 50% av stemmene til de tilstedeværende stemmeberettigede.</p>
<h2 id="kvalifisert-flertall">Kvalifisert flertall</h2>
<p>Kandidat til valg eller forslag som ligger til grunn har flere stemmer enn 2/3 av stemmene til de tilstedeværende stemmeberettigede.</p>
<h1 id="fondets-navn">Fondets navn</h1>
<p>Fondets navn er «Abakus’ fond».</p>
<h1 id="fondets-formål">Fondets formål</h1>
<p>Abakus’ fonds formål er å gi Abakus en økonomisk trygghet og sørge for at Abakus sitt økonomiske overskudd fordeles rettferdig på nåværende og fremtidige medlemmer av Abakus.</p>
<h1 id="fondets-plassering">Fondets plassering</h1>
<p>Fondet er plassert på en egen høyrentekonto som disponeres av Abakus, og som er separert fra den daglige driften til Abakus.</p>
<h1 id="fondets-styre">Fondets styre</h1>
<h2 id="om-fondstyret">Om fondstyret</h2>
<p>Fondstyret er Abakus’ fonds øverste organ etter generalforsamlingen og styrer Abakus’ fond i henhold til Abakus’ fonds statutter.</p>
<h2 id="fondstyrets-sammensetning">Fondstyrets sammensetning</h2>
<p>Fondets styre består av æresmedlem 1, æresmedlem 2, en tidligere økonomiansvarlig fra Hovedstyret, et tidligere medlem av Hovedstyret, abakusmedlem 1 og abakusmedlem 2. Ingen av fondstyret medlemmer kan ha aktive verv i Hovedstyret. Abakusmedlem 1 og 2 skal være medlemmer som ikke innehar tittelen æresmedlem.</p>
<h2 id="valg-av-fondstyre">Valg av fondstyre</h2>
<h3 id="section"></h3>
<p>Fondets styre skal velges på generalforsamling. Medlemmer som ønsker å stille skal melde sitt kandidatur senest to -2- uker før ordinær generalforsamling.</p>
<h3 id="section-1"></h3>
<p>Det er Abakus’ Hovedstyre sin oppgave å passe på at det er tilstrekkelig med kandidater til stillingene slik at fondstyrets sammensetning kan godkjennes. Hovedstyret skal arbeide for at en av de to Abakusmedlemmene i fondets styre ikke skal være nåværende eller tidligere medlem av en komité i Abakus.</p>
<h3 id="section-2"></h3>
<p>Nytt fondstyre inntrer 1.mai</p>
<p>I oddetallsår skal følgende styremedlemmer velges på nytt: Æresmedlem 1, et tidligere Hovedstyremedlem og Abakusmedlem 1.</p>
<p>I partallsår skal følgende styremedlemmer velges på nytt: Æresmedlem 2, en tidligere økonomiansvarlig i Hovedstyret og Abakusmedlem 2. Disse kandidatene skal godkjennes av generalforsamlingen.</p>
<p>Valgte kandidater skal godkjennes av generalforsamlingen. Æresmedlemmer, tidligere Hovedstyremedlemmer og tidligere økonomiansvarlig i Hovedstyret kan stille til gjenvalg til fondstyret.</p>
<h1 id="fondets-inntekter">Fondets inntekter</h1>
<p>Fondet henter sine inntekter fra Abakus. Størrelsen på overføringen fastsettes av Abakus sine statutter.</p>
<h1 id="fondets-størrelse">Fondets størrelse</h1>
<p>Fondets størrelse skal minimum være på 10 000 kr. Det er ingen øvre grense.</p>
<h1 id="krav-til-godkjenning-av-søknader">Krav til godkjenning av søknader</h1>
<h2 id="om-søknadenes-størrelse-og-godkjenning">Om søknadenes størrelse og godkjenning</h2>
<p>En søknad om fondets midler skal sendes til fondets styre. Søknaden skal være på minst 10 000 kr. Hovedstyret kan videresende mottatte søknader til fondet, uavhengig av beløpets størrelse. Søknader på mindre enn 250 000 kr og 25 % av fondets størrelse, kan behandles av fondstyret. En slik søknad godkjennes av fondstyret ved kvalifisert flertall. Søknader på større beløp enn dette skal behandles av fondets generalforsamling. Søknaden godkjennes av generalforsamlingen ved kvalifisert flertall.</p>
<h2 id="årlige-beløpsbegrensninger">Årlige beløpsbegrensninger</h2>
<p>Det er ingen årlige begrensninger på hvor mange søknader fondstyret kan godkjenne. Totalsummen av godkjente søknader kan hverken overstige 300 000 kr eller 30 % av fondets størrelse i løpet av et kalenderår. Dersom det ønskes å bruke mer enn dette må det godkjennes av fondets generalforsamlingen ved kvalifisert flertall.</p>
<h2 id="hvem-som-kan-søke-om-midler">Hvem som kan søke om midler</h2>
<p>Det er kun medlemmer og grupper som har en tilknytning til Abakus som har anledning til å søke om fondets midler.</p>
<h2 id="søknadens-innhold">Søknadens innhold</h2>
<p>Søknaden skal inneholde hvem som søker, formålet med søknaden og antall kroner det søkes om. Søknaden skal være velbegrunnet og ha som hensikt om å komme flest mulige medlemmer av Abakus til gode.</p>
<h1 id="generalforsamling">Generalforsamling</h1>
<h2 id="section-3"></h2>
<p>Abakus’ fonds ordinære generalforsamling skal holdes samtidig med Abakus sin ordinære generalforsamling of er fondets høyeste organ. For Abakus’ fonds generalforsamling gjelder følgende av Abakus’ statutter: 8.1.2, 8.1.4, 8.1.6, 8.1.8, 8.2.2, 8.2.3, 8.3.2, 8.5.4.</p>
<h2 id="section-4"></h2>
<p>For at en generalforsamling skal være beslutningsdyktig kreves det at minimum to -2- medlemmer av fondstyret, to -2- medlemmer av Abakus’ hovedstyre og tretti -30- medlemmer av Abakus er tilstede.</p>
<h2 id="section-5"></h2>
<p>På generalforsamlingen skal fondstyret redegjøre for fondets størrelse, godkjente søknader og andre saker som fondstyret mener er av Abakus’ interesse.</p>
<h2 id="section-6"></h2>
<p>Det skal kalles inn til ekstraordinær generalforsamling dersom styret i Abakus’ fond eller minst 10 medlemmer av Abakus krever det.</p>
<h2 id="section-7"></h2>
<p>Kun medlemmer av Abakus har stemmerett og oppmøterett på en generalforsamling.</p>
<h1 id="statutter">Statutter</h1>
<h2 id="section-8"></h2>
<p>For endring i Abakus’ fonds statutter kreves kvalifisert flertall ved en generalforsamling. Alle medlemmer av Abakus kan komme med endringsforslag.</p>
<h2 id="section-9"></h2>
<p>Vedtatte statuttendringer trer i kraft i det generalforsamlingen heves.</p>
<h2 id="section-10"></h2>
<p>Fondets styre og Hovedstyret i Abakus har til enhver tid myndighet til å endre oppsett, utforming og formuleringer samt rette skrivefeil i Abakus sine fondsstatutter så fremt disse ikke endrer innholdet og betydningen i de aktuelle statuttene. Eventuelle endringsforslag må offentliggjøres 2. april eller 1. oktober.</p>
<h1 id="oppløsning-av-fondet">Oppløsning av fondet</h1>
<p>En oppløsning av fondet kan kun skje dersom et enstemmig fondstyre og generalforsamlingen ved kvalifisert flertall stemmer for. Ved oppløsning skal fondet stå uberørt i tre år, dette for å oppfordre til gjenopptak av fondet. Dersom det går tre år etter oppløsningen uten at fondet blir gjenopptatt, tilfaller fondets midler Abakus’ hovedstyre.</p>
