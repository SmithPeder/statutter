---
layout: fond
---
<h1 id="fondets-navn">Fondets navn</h1>
<p>Fondets navn er «Abakus’ fond».</p>
<h1 id="fondets-formål">Fondets formål</h1>
<p>Abakus’ fonds formål er å gi Abakus en økonomisk trygghet og sørge for at Abakus sitt økonomiske overskudd fordeles rettferdig på nåværende og fremtidige medlemmer av Abakus.</p>
<h1 id="fondets-plassering">Fondets plassering</h1>
<p>Fondet er plassert på en egen høyrentekonto som disponeres av Abakus, og som er separert fra den daglige driften til Abakus.</p>
<h1 id="fondets-styre">Fondets styre</h1>
<h2 id="fondstyrets-sammensetning">Fondstyrets sammensetning</h2>
<p>Fondets styre består av æresmedlem 1, æresmedlem 2, en tidligere økonomiansvarlig fra Hovedstyret, et tidligere medlem av Hovedstyret, abakusmedlem 1 og abakusmedlem 2. Ingen av fondstyret medlemmer kan ha aktive verv i Hovedstyret. Abakusmedlem 1 og 2 skal være medlemmer som ikke innehar tittelen æresmedlem.</p>
<h2 id="valg-av-fondstyre">Valg av fondstyre</h2>
<h3 id="section"></h3>
<p>Fondets styre skal velges på generalforsamling. Medlemmer som ønsker å stille skal melde sitt kandidatur senest to -2- uker før ordinær generalforsamling.</p>
<h3 id="section-1"></h3>
<p>Det er Abakus’ Hovedstyre sin oppgave å passe på at det er tilstrekkelig med kandidater til stillingene slik at fondstyrets sammensetning kan godkjennes. Hovedstyret skal arbeide for at en av de to Abakusmedlemmene i fondets styre ikke skal være nåværende eller tidligere medlem av en komité i Abakus.</p>
<h3 id="section-2"></h3>
<p>Halvparten av fondstyret skal skiftes ut 1. mai hvert år. Æresmedlemmer, tidligere Hovedstyremedlemmer og tidligere økonomiansvarlig i Abakus kan stille til gjenvalg til fondstyret.</p>
<p>I oddetallsår skal følgende styremedlemmer velges på nytt: Æresmedlem 1, et tidligere Hovedstyremedlem og Abakusmedlem 1.</p>
<p>I partallsår skal følgende styremedlemmer velges på nytt: Æresmedlem 2, en tidligere økonomiansvarlig i Hovedstyret og Abakusmedlem 2. Disse kandidatene skal godkjennes av generalforsamlingen.</p>
<h1 id="fondets-inntekter">Fondets inntekter</h1>
<p>Fondet henter sine inntekter fra Abakus. Størrelsen på overføringen fastsettes av Abakus sine statutter.</p>
<h1 id="fondets-størrelse">Fondets størrelse</h1>
<p>Fondets størrelse skal minimum være på 10 000 kr. Det er ingen øvre grense.</p>
<h1 id="krav-til-godkjenning-av-søknader">Krav til godkjenning av søknader</h1>
<h2 id="om-søknadenes-størrelse-og-godkjenning">Om søknadenes størrelse og godkjenning</h2>
<p>En søknad om fondets midler skal sendes til fondets styre. Søknaden skal være på minst 10 000 kr. Hovedstyret kan videresende mottatte søknader til fondet, uavhengig av beløpets størrelse. Søknader på mindre enn 250 000 kr og 25 % av fondets størrelse, kan behandles av fondstyret. En slik søknad godkjennes dersom minimum to tredjedeler -2/3- av fondstyret stemmer for. Søknader på større beløp enn dette skal behandles av fondets generalforsamling. Søknaden godkjennes dersom minimum to tredjedeler -2/3- stemmer for.</p>
<h2 id="årlige-beløpsbegrensninger">Årlige beløpsbegrensninger</h2>
<p>Det er ingen årlige begrensninger på hvor mange søknader fondstyret kan godkjenne. Totalsummen av godkjente søknader kan hverken overstige 300 000 kr eller 30 % av fondets størrelse. Dersom det ønskes å bruke mer enn dette må det godkjennes av generalforsamlingen.</p>
<h2 id="hvem-som-kan-søke-om-midler">Hvem som kan søke om midler</h2>
<p>Det er kun medlemmer og komitéer av Abakus som har anledning til å søke om fondets midler.</p>
<h2 id="søknadens-innhold">Søknadens innhold</h2>
<p>Søknaden skal inneholde hvem som søker, formålet med søknaden og antall kroner det søkes om. Søknaden skal være velbegrunnet og ha som hensikt om å komme flest mulige medlemmer av Abakus til gode.</p>
<h1 id="generalforsamling">Generalforsamling</h1>
<h2 id="section-3"></h2>
<p>Abakus’ fonds ordinære generalforsamling holdes samtidig med Abakus sin ordinære generalforsamling. For Abakus’ fonds generalforsamling gjelder følgende av Abakus’ statutter: 8.1.1, 8.1.2, 8.1.4, 8.1.6, 8.1.8, 8.2.2, 8.2.3, 8.3.2, 8.5.4.</p>
<h2 id="section-4"></h2>
<p>For at en generalforsamling skal være beslutningsdyktig kreves det at minimum to -2- medlemmer av fondstyret og tretti -30- medlemmer av Abakus er tilstede.</p>
<h2 id="section-5"></h2>
<p>På generalforsamlingen skal fondstyret redegjøre for fondets størrelse, godkjente søknader og andre saker som fondstyret mener er av Abakus’ interesse.</p>
<h2 id="section-6"></h2>
<p>Det skal kalles inn til ekstraordinær generalforsamling dersom styret i Abakus’ fond eller minst 10 medlemmer av Abakus krever det.</p>
<h2 id="section-7"></h2>
<p>Kun medlemmer av Abakus har stemmerett og oppmøterett på en generalforsamling.</p>
<h1 id="statutter">Statutter</h1>
<h2 id="section-8"></h2>
<p>For endring i Abakus’ fonds statutter kreves to tredjedels -2/3- flertall ved en generalforsamling. Alle medlemmer av Abakus kan komme med endringsforslag.</p>
<h2 id="section-9"></h2>
<p>Vedtatte statuttendringer trer i kraft i det generalforsamlingen heves.</p>
<h1 id="oppløsning-av-fondet">Oppløsning av fondet</h1>
<p>En oppløsning av fondet kan kun skje dersom et enstemmig fondstyre og to tredjedeler -2/3- av generalforsamlingen stemmer for. Ved oppløsning skal fondet stå uberørt i tre år, dette for å oppfordre til gjennopptak av fondet. Dersom det går tre år etter oppløsningen uten at fondet blir gjennopptatt, tilfaller fondets midler til Abakus.</p>
