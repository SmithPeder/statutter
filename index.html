---
layout: default
---
<h1 id="definisjoner">Definisjoner</h1>
<h2 id="simpelt-flertall">Simpelt flertall</h2>
<p>Kandidat til valg eller forslag som ligger til grunn har flere stemmer enn de andre kandidatene/forslagene.</p>
<h2 id="alminnelig-flertall">Alminnelig flertall</h2>
<p>Kandidat til valg eller forslag som ligger til grunn har flere stemmer enn 50% av stemmene til de tilstedeværende stemmeberettigede.</p>
<h2 id="kvalifisert-flertall">Kvalifisert flertall</h2>
<p>Kandidat til valg eller forslag som ligger til grunn har flere stemmer enn 2/3 av stemmene til de tilstedeværende stemmeberettigede.</p>
<h2 id="absolutt-50-flertall">Absolutt 50% flertall</h2>
<p>Kandidat til valg eller forslag som ligger til grunn har flere stemmer enn 50% av stemmene til de stemmeberettigede.</p>
<h2 id="absolutt-23-flertall">Absolutt 2/3 flertall</h2>
<p>Kandidat til valg eller forslag som ligger til grunn har flere stemmer enn 2/3 av stemmene til de stemmeberettigede.</p>
<h1 id="foreningens-navn">Foreningens navn</h1>
<p>Foreningens navn er Abakus.</p>
<h1 id="foreningens-formål">Foreningens formål</h1>
<p>Foreningens formål er å gi studenter ved linjene Datateknologi og Kommunikasjonsteknologi ved NTNU veiledning i studiesituasjonen, arrangere kurs som utfyller fagtilbudet ved NTNU, fremme kontakten med næringslivet og bidra med sosiale aktiviteter.</p>
<h1 id="foreningens-logo">Foreningens logo</h1>
<h2 id="section"></h2>
<p>Foreningens logo bestemmes av generalforsamlingen. Enhver endring av logoen skal derfor godkjennes av generalforsamlingen ved kvalifisert flertall.</p>
<h2 id="section-1"></h2>
<p>Foreningens offisielle logo skal alltid benyttes på fane og diplomer. Foreningens navn eller logo skal alltid benyttes på medaljer.</p>
<h1 id="medlemskap">Medlemskap</h1>
<h2 id="section-2"></h2>
<p>Alle nåværende studenter ved linjene Datateknologi og Kommunikasjonsteknologi ved NTNU har adgang til å bli medlemmer av foreningen. Hovedstyret har ansvar for å arrangere innmelding av nye medlemmer.</p>
<h2 id="section-3"></h2>
<p>Medlemmer som har deltatt på Listingløpet betegnes som formaterte, andre medlemmer som uformaterte. Formaterte og uformaterte medlemmer har samme rettigheter.</p>
<h2 id="section-4"></h2>
<p>Hovedstyret kan, hvis spesielle grunner tilsier det, tillate andre å bli medlemmer. Dette gjelder primært de studenter ved andre fakulteter og linjer som har datateknikk og kommunikasjonsteknologi som hovedfag.</p>
<h1 id="medlemskontigent">Medlemskontigent</h1>
<p>Abakus har ingen medlemskontingent.</p>
<h1 id="æresmedlemskap">Æresmedlemskap</h1>
<p>Har noen innlagt seg særlige fortjenester innen foreningen, eller utmerket seg på annet vis, kan Hovedstyret innby vedkommende som æresmedlem av Abakus. Et æresmedlem skal ha vært, eller fortsatt være en stor ressurs for foreningen og skal ha lagt mer jobb enn det som er forventet inn i foreningens arbeid, både innen og utenfor sine verv.</p>
<h1 id="foreningens-arrangementer">Foreningens arrangementer</h1>
<h2 id="section-5"></h2>
<p>Bedriftskomiteen og Fagkomiteen arrangerer presentasjoner for alle studenter på linjene Datateknologi og Kommunikasjonsteknologi. For andre arrangementer er det fortrinnsvis foreningens medlemmer som har tilgang, men ansvarlig komité kan gi tilgang til øvrige. Kun medlemmer har stemmerett ved arrangementer der dette er aktuelt.</p>
<p>Eventuelle inngangspenger på arrangementer fastsettes av komiteen(e) som er ansvarlig(e) for arrangementet.</p>
<h2 id="section-6"></h2>
<p>Abakus skal årlig arrangere:</p>
<ul>
<li><p>Orientering om linjeforeningen for nye studenter ved linjene for Datateknologi og Kommunikasjonsteknologi ved NTNU, ved første anledning etter immatrikulering.</p></li>
<li><p>Listingløp i begynnelsen av høstsemesteret.</p></li>
<li><p>Immatrikuleringsfest i begynnelsen av høstsemesteret.</p></li>
</ul>
<h2 id="section-7"></h2>
<p>Abakus skal arrangere jubileum hvert femte år. Det skal årlig settes inn penger på en egen jubileumskonto. Beløpet bestemmes av Hovedstyret.</p>
<h1 id="generalforsamling">Generalforsamling</h1>
<h2 id="om-generalforsamlingen-innkallinger-og-frister">Om generalforsamlingen, innkallinger og frister</h2>
<h3 id="section-8"></h3>
<p>Generalforsamlingen er Abakus sitt høyeste organ og skal holdes minst én gang i året.</p>
<h3 id="section-9"></h3>
<p>Ordinær generalforsamling skal finne sted i første uka av mars, men kan flyttes opp til to -2- uker hvis Hovedstyret ser dette som hensiktsmessig.</p>
<h3 id="section-10"></h3>
<p>Ekstraordinær generalforsamling skal innkalles når Hovedstyret eller minst ti -10- av foreningens medlemmer krever det.</p>
<h3 id="section-11"></h3>
<p>Enhver generalforsamling bekjentgjøres minst én -1- måned i forveien, med nyhet på foreningens nettside. Det skal også promoteres for generalforsamlingen.</p>
<h3 id="section-12"></h3>
<p>Hovedstyret skal i forkant av valget lyse ut stillingene leder, nestleder og økonomiansvarlig innad i Abakus minst én -1- måned før generalforsamlingen. Søknad fra interesserte kandidater leveres hovedstyret to -2- uker før generalforsamlingen. Ny leder, nestleder og økonomiansvarlig skal ha deltatt aktivt i en av Abakus’ komiteer eller utvalg i minst seks -6- måneder i forkant av valget, såfremt en slik kandidat stiller til valg.</p>
<h3 id="section-13"></h3>
<p>Forslag til endring av statuttene skal være Hovedstyret i hende minst to -2- uker før annonsert generalforsamling.</p>
<h3 id="section-14"></h3>
<p>Komiteene må ha sine nye styrekandidater klare minst to -2- uker før ordinær generalforsamling om våren. Hvis påtroppende komitéleder også vil stille som leder, nestleder eller økonomiansvarlig av Abakus, må det på forhånd være valgt en reservekandidat til komitéledervervet.</p>
<h3 id="section-15"></h3>
<p>Saksliste og sakspapirer skal være tilgjengelig for foreningens medlemmer minst én -1- uke før annonsert generalforsamling. Dette innebærer publisering på foreningens nettside.</p>
<h2 id="beslutningsdyktighet">Beslutningsdyktighet</h2>
<h3 id="section-16"></h3>
<p>En beslutningsdyktig generalforsamling defineres ved et fremmøte på minimum tretti -30- medlemmer. Minst seks -6- fra Hovedstyret plikter å møte på generalforsamlingen, samt minst to -2- medlemmer som ikke sitter i Hovedstyret fra hver komité.</p>
<h3 id="section-17"></h3>
<p>Dersom ikke annet er nevnt, avgjøres en avstemning av generalforsamlingen ved alminnelig flertall.</p>
<h3 id="section-18"></h3>
<p>Vedtak fattet av en generalforsamling kan bare omstøtes av en generalforsamling.</p>
<h3 id="section-19"></h3>
<p>Under generalforsamling tillates ikke bruk av fullmakt ved stemmegivning.</p>
<h2 id="statuttendringer">Statuttendringer</h2>
<h3 id="section-20"></h3>
<p>Statuttendringsforslag krever kvalfisert flertall.</p>
<h3 id="section-21"></h3>
<p>Vedtatte statuttendringer trer i kraft i det generalforsamlingen heves.</p>
<h3 id="section-22"></h3>
<p>Generalforsamlingen har til enhver tid mulighet til å endre på oppsett, utforming, skrivefeil og formuleringer i statuttforslag, så lenge dette ikke endrer statuttforslagets opprinnelige intensjon.</p>
<h3 id="section-23"></h3>
<p>Hovedstyret har til enhver tid myndighet til å endre oppsett, utforming og formuleringer samt rette skrivefeil i Abakus sine statutter såfremt disse ikke endrer innholdet og betydningen i de aktuelle statuttene. Eventuelle endringsforslag må offentliggjøres 1. februar eller 1. september. Hovedstyret må redegjøre for de endringer de har gjort ved å offentliggjøre disse på foreningens nettside. Dersom et medlem av Abakus gir skriftlig uttrykk til Hovedstyret innen to -2- uker om at en endring ikke ivaretar statuttens opprinnelige intensjon må endringen behandles på generalforsamling. Endringer som ikke blir disputert i løpet av denne perioden trer i kraft to -2- uker etter offentliggjøringen.</p>
<h2 id="valg-av-leder-nestleder-og-økonomiansvarlig">Valg av leder, nestleder og økonomiansvarlig</h2>
<h3 id="section-24"></h3>
<p>Ny leder, nestleder og økonomiansvarlig velges av generalforsamling ved alminnelig flertall. Så lenge ingen kandidater oppnår alminnelig flertall fjernes den kandidaten med lavest antall stemmer og det stemmes på nytt. Blanke stemmer teller og kan underkjenne kandidatene.</p>
<h3 id="section-25"></h3>
<p>Hvis det til slutt ikke gjenstår noen kandidater kan generalforsamlingen foreslå nye kandidater til valg. Det bemerkes at dette kun gjelder hvis alle kandidatene som stilte ikke blir valgt eller at ingen stiller. Dersom ingen kandidat får flertallet av stemmene må Hovedstyret stille en eller flere ny(e) kandidater innen én -1- uke. Ekstraordinær generalforsamling skal finne sted senest to uker etter det underkjente valget. Merk at statutt § 8.1.4 ikke gjelder i dette tilfellet.</p>
<h3 id="section-26"></h3>
<p>Kandidater som har stilt til valg som leder, nestleder eller økonomiansvarlig og blitt underkjent av generalforsamlingen, både ordinær og ekstraordinær, kan ikke stille på nytt før neste ordinære generalforsamling.</p>
<h3 id="section-27"></h3>
<p>Tilstedeværende stemmeberettigede kan komme med benkeforslag på kandidater til stillinger som skal velges på generalforsamlingen fra og med generalforsamlingen er satt, til avstemning holdes for den aktuelle stillingen.</p>
<h2 id="øvrig-om-generalforsamlingen">Øvrig om generalforsamlingen</h2>
<h3 id="section-28"></h3>
<p>Hovedstyret skaffer en utenforstående revisor. Denne reviderer alle foreningens regnskap for siste regnskapsår (spesifisert i § 10.1) før ordinær generalforsamling på våren. Kassererne legger fram resultatet til foreningens godkjennelse på generalforsamlingen.</p>
<h3 id="section-29"></h3>
<p>På ordinær generalforsamling skal sittende Hovedstyre legge fram en redegjørelse for foreningens aktiviteter siden siste ordinære generalforsamling.</p>
<h3 id="section-30"></h3>
<p>Det nye Hovedstyret presenteres på generalforsamlingen, og må godkjennes ved akklamasjon. Dersom det nye Hovedstyret underkjennes, må det eksisterende Hovedstyret komme med nytt forslag til styre innen én -1- uke.</p>
<h3 id="section-31"></h3>
<p>Det nye Hovedstyret trer i kraft fra og med 1. mai, men kan flyttes opp til to -2- uker hvis Hovedstyret ser dette som hensiktsmessig.</p>
<h3 id="section-32"></h3>
<p>Hovedstyret skal legge frem referat fra generalforsamlingen. Referatet skal legges fram senest én -1- uke etter generalforsamlingen og skal publiseres på foreningens hjemmeside.</p>
<h3 id="section-33"></h3>
<p>Hovedstyret skal føre fullstendige referater fra alle sine styremøter. Disse skal fremlegges på foreningens nettside senest én -1- uke etter møtet. Hovedstyret kan utelate informasjon fra referatene dersom de finner det hensiktsmessig.</p>
<h3 id="section-34"></h3>
<p>Bare generalforsamlingen kan opprette og nedlegge komiteer. Forslag om dette skal være Hovedstyret i hende minst to -2- uker før annonsert generalforsamling. Hovedstyret skal offentliggjøre dette senest én -1- uke før generalforsamlingen finner sted. Forslag skal inneholde en begrunnelse for opprettelsen/nedleggelsen. Dersom en komité skal opprettes skal forslaget også inneholde en beskrivelse av komiteens tenkte virke.</p>
<h1 id="organisasjon-og-verv">Organisasjon og verv</h1>
<h2 id="om-abakus">Om Abakus</h2>
<h3 id="section-35"></h3>
<p>Abakus består av:</p>
<ul>
<li><p>Styrene: Hovedstyret og Fondstyret</p></li>
<li><p>Komiteene: Arrkom, backup, Bedkom, Fagkom, LaBamba, PR, readme og Webkom</p></li>
<li><p>Undergrupper og interessegrupper</p></li>
<li><p>Øvrige medlemmer</p></li>
</ul>
<h3 id="section-36"></h3>
<p>Ingen kan pålegges verv uten samtykke.</p>
<h2 id="hovedstyret">Hovedstyret</h2>
<h3 id="section-37"></h3>
<p>Hovedstyret er Abakus øverste organ etter generalforsamlingen og skal styre Abakus i henhold til statuttene.</p>
<h3 id="section-38"></h3>
<p>Foreningens Hovedstyre består av leder, nestleder og økonomiansvarlig og lederne for komiteene Arrkom, Bedkom, Fagkom, LaBamba, PR, readme og Webkom. Leder, nestleder og økonomiansvarlig kan ikke sitte som leder i noen komité, så sant kandidater til alle verv finnes.</p>
<h3 id="section-39"></h3>
<p>Nestleder er leders stedfortreder i leders fravær med leders samtykke.</p>
<h3 id="section-40"></h3>
<p>Vedtak som fattes på Hovedstyrets møter krever absolutt 50% flertall. I tilfelle stemmelikhet har foreningens leder dobbeltstemme.</p>
<h3 id="section-41"></h3>
<p>Hovedstyret kan etter behov nedsette utvalg for å avlaste Hovedstyret på særskilte områder eller oppgaver. Retningslinjer og vedtekter for utvalgene fastsettes av Hovedstyret, og utvalget svarer til Hovedstyret. Hovedstyret redegjør for utvalgets virksomhet i forbindelse med årsberetningene (jfr. § 8.5.2).</p>
<h2 id="abakus-fond">Abakus’ fond</h2>
<h3 id="section-42"></h3>
<p>Abakus skal ha et fond adskilt fra Hovedstyret. Fondet heter Abakus’ fond.</p>
<h3 id="section-43"></h3>
<p>Fondet har egne statutter. Disse skal til enhver tid være tilgjengelige på Abakus’ nettside.</p>
<h2 id="kasserere">Kasserere</h2>
<h3 id="section-44"></h3>
<p>Kasserer i den enkelte komité er ansvarlig for den økonomiske styringen til komiteen, og sørger for at komiteen holder seg innenfor de økonomiske rammene. Vedkommende sitter som ansvarlig for at driften er forsvarlig.</p>
<h3 id="section-45"></h3>
<p>Hvis kasserer i en komité avslutter sitt verv i et regnskapsår må regnskapet sluttføres og godkjennes av Hovedstyret før påtroppende kasserer overtar.</p>
<h2 id="undergrupper-og-interessegrupper">Undergrupper og interessegrupper</h2>
<h3 id="section-46"></h3>
<p>Undergrupper er økonomisk og administrativt underlagt Hovedstyret. Nestleder i Hovedstyret har ansvaret for gruppene. Undergruppene administrerer sine egne opptak.</p>
<h3 id="section-47"></h3>
<p>Interessegrupper er økonomisk og administrativt underlagt backup. Medlemskap i interessegruppene skal være tilgjengelig for alle abakusmedlemmer.</p>
<h1 id="økonomi">Økonomi</h1>
<h2 id="section-48"></h2>
<p>Regnskapsåret i Abakus går over ett -1- år fra 1.januar til 31. desember.</p>
<h2 id="section-49"></h2>
<p>Hovedstyret skal disponere foreningens midler i samsvar med statuttenes paragrafer §2 og §10.</p>
<h2 id="section-50"></h2>
<p>Hovedstyret skal hvert år sette over et fast beløp til Abakus’ fond. Beløpet beregnes på grunnlag av Abakus’ fritt disponible inntekter. Det vil si inntekter som ikke er øremerket til et spesielt formål eller i de tilfellene der inntektene ikke er direkte forbundet med en kostnad.</p>
<p>Alle fritt disponible inntekter som overskrider én million -1 000 000- kroner skal overføres til fondet. Denne summen skal tas opp til vurdering på ordinær generalforsamling hvert år.</p>
<p>Beløpet skal overføres før fondets ordinære generalforsamling når regnskapene er ferdig revidert. Eventuelt overskudd skal overføres til fondet, dersom Hovedstyret finner det hensiktsmessig.</p>
<h2 id="section-51"></h2>
<p>Hovedstyret har ikke myndighet til å godkjenne søknader over 10 000 kr utenfor oppsatt budsjett.</p>
<h1 id="strategidokumentet">Strategidokumentet</h1>
<h2 id="section-52"></h2>
<p>Abakus skal til enhver tid ha et strategidokument, utformet av Hovedstyret. Strategidokumentet er ment til å inneholde Abakus sine satsningsområder, planer og visjoner for fremtiden. Strategidokumentet kan inneholde flere punkter med varierende varighet.</p>
<h2 id="section-53"></h2>
<p>Hovedstyret og underordnede komiteer plikter til enhver tid å følge strategidokumentet. Hovedstyret skal også redegjøre de tiltak som har blitt gjort i henhold til strategidokumentet på generalforsamlingen. Hovedstyret står til enhver tid fritt til å endre på sine egne punkter i strategidokumentet, dersom ikke annet er nevnt.</p>
<h2 id="section-54"></h2>
<p>Under generalforsamlingen kan det legges frem endringsforslag til strategidokumentet. Endringsforslag skal være Hovedstyret i hende to -2- uker før generalforsamlingen.</p>
<h2 id="section-55"></h2>
<p>Dersom endringsforslaget lagt frem på generalforsamlingen blir godkjent av generalforsamlingen, er det kun generalforsamlingen som kan fjerne eller endre det. For at et endringsforslag på generalforsamlingen skal godkjennes kreves det alminnelig flertall.</p>
<h2 id="section-56"></h2>
<p>Hovedstyret skal senest en måned etter generalforsamlingen legge frem strategidokumentet på foreningens hjemmesider. Strategidokumentet skal til enhver tid være tilgjengelig sammen med statuttene.</p>
<h1 id="statutter">Statutter</h1>
<p>Statuttene skal til enhver tid være tilgjengelig for alle medlemmer på foreningens nettsider. Foreningens statutter ble vedtatt på ekstraordinær generalforsamling 29. januar 1980, og har blitt endret ved generalforsamlinger siden.</p>
