\section{Strategidokumentet}
\subsection{}
Abakus skal til enhver tid ha et strategidokument, utformet av Hovedstyret.
Strategidokumentet er ment til å inneholde Abakus sine satsningsområder, planer
og visjoner for fremtiden. Strategidokumentet kan inneholde flere punkter med
varierende varighet.

\subsection{}
Hovedstyret og underordnede komiteer plikter til enhver tid å følge
strategidokumentet. Hovedstyret skal også redegjøre de tiltak som har blitt
gjort i henhold til strategidokumentet på generalforsamlingen. Hovedstyret står
til enhver tid fritt til å endre på sine egne punkter i strategidokumentet,
dersom ikke annet er nevnt.

\subsection{}
Under generalforsamlingen kan det legges frem endringsforslag til
strategidokumentet. Endringsforslag skal være Hovedstyret i hende to -2- uker
før generalforsamlingen.

\subsection{}
Dersom endringsforslaget lagt frem på generalforsamlingen blir godkjent av
generalforsamlingen, er det kun generalforsamlingen som kan fjerne eller endre
det. For at et endringsforslag på generalforsamlingen skal godkjennes kreves
det alminnelig flertall.

\subsection{}
Hovedstyret skal senest en måned etter generalforsamlingen legge frem
strategidokumentet på foreningens hjemmesider. Strategidokumentet skal til
enhver tid være tilgjengelig sammen med statuttene.
