## Statuttendringer
Alle statuttendringer må godtas på generalforsamling. Unntaket gjelder
endringer som ikke endrer betydningen av statuttene, som beskrevet i § 8.3.4.
Dette betyr at alle pull-requests som inneholder endringer av betydningen til
statuttene må godkjennes på generalforsamling før de kan merges. Andre
endringer kan merges av en i Hovedstyret eller etter godkjenning fra
Hovedstyret.

>**§ 8.3.4.**   
Hovedstyret har til enhver tid myndighet til å gjøre redaksjonelle endringer
i Abakus sine statutter. Eventuelle endringsforslag må offentliggjøres 1. februar eller 1. september.

> Hovedstyret må redegjøre for de endringer de har gjort ved å offentliggjøre
disse på foreningens nettside. Dersom et medlem av Abakus gir skriftlig uttrykk
til Hovedstyret innen to -2- uker om at en endring ikke ivaretar statuttens
opprinnelige intensjon må endringen behandles på generalforsamling. Endringer
som ikke blir disputert i løpet av denne perioden trer i kraft to -2- uker
etter offentliggjøringen.

### Godkjenne endringer
Minst én person med write access til repoet må godkjenne pull requests. Det er
derfor viktig at listen med medlemmer holdes oppdatert.


## Innsending av forslag til endringer

Det er to måter å sende inn forslag på: pull-request og epost. Det beste er å
lage en pull-request på dette repoet. Dersom du ikke har noen erfaring med Git,
Latex og Github så er ikke det noe problem. Da er det bare å sende en epost til
abakus@abakus.no, med ditt forslag. I det tilfelle vil Hovedstyret lage en
pull-request med din endring for deg.

### Lage pull-request
Hvis du ikke har jobbet mye med git og github, men har lyst til å prøve å lage
en pull-request, så kan du følge denne guiden for å lage en pull-request.

1. Finn filen du vil endre på [i repoet](https://github.com/abakus-ntnu/statutter).
2. Trykk på redigerings-ikonet. Det er en blyant i øvre høyre hjørne av filen,
   ved siden av en søplebøtte.
3. Gjør din endring og skriv en kommentar om hva som er endret under "Propose
   file change" og trykk på knappen "Propose file change".
4. Deretter vil det komme opp en side for å opprette en pull-request. Her er det
   en tittel boks og en beskrivelsestekstboks. Skriv din begrunnelse for endringen i
   beskrivelsestekstboksen.
5. Trykk "Create pull-request". :sparkles:


### Etiketter
Det er et par etiketter som skal brukes på pull-request for å definere hvilken
kategori de går under. Disse skal settes før pull-requesten merges og gir en
indikasjon på om Hovedstyret kan godkjenne eller om det må opp på
generalforsamling. Etikettene er listet under:

 - [Endringsforslag](https://github.com/abakus-ntnu/statutter/labels/Endringsforslag) (må godkjennes av genfors)
 - [Endring av utforming](https://github.com/abakus-ntnu/statutter/labels/Endring%20av%20utforming)
 - [Redaksjonell endring](https://github.com/abakus-ntnu/statutter/labels/Redaksjonell%20endring)
 - [Meta endring](https://github.com/abakus-ntnu/statutter/labels/Meta%20endring) endring av filer som denne og
   [README.md](README.md)

En oversikt over alle etiketter finnes på
[github.com/abakus-ntnu/statutter/labels](https://github.com/abakus-ntnu/statutter/labels).
